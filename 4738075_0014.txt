...4.-

Longe autem aliter res se habet in oratione inss Neaeram
habita. Subscriptio docet, orationem mille quadringentos'quin-
quaginta unum (ΧΗΗΗΗΙΖῙΙ) stichos habere. In editione
Teubneriana oratio triginta novem fere occupat paginas et ver-
sus habet, si recte computavi, mille ducentos fere, literarum
paulo plus quinquaginta millia. Ex his si numerum veterum
stichorum colligimus, eundem fere esse invenimus, quem praebet
subscripti0; contra si formulas, quibus non parva pars orationis
efficitur, omittimus, numerus longe distat. Hac igitur re formu-
lis orationi in Neaeram insertis iam a primo fides conciliatur.

Graux subscriptionem emendandam esse putans pro
XHHHH ΙΞΙΙ scribit Xflfll‘Agn sed quia nulla alia causa commotus
esse videtur, nisi eo, quod cetera litis instrumenta in illo arche-
typo non fuerunt, talem mutationem non probo. Subscriptio-
nem neque emendandam neque neglegendam esse recte cogno-
vit Christius ¹), qui id quidem mihi non persuasit, subscriptiones
non ad Callimachum, sed ad Atticum quendam esse referendas.

Id enim potissimum, ut alia omittam, eius sententiae obstat, '

quod eadem longitudine, qua stichi Demosthenis orationum
sunt, etiam stichos permultorum aliorum scriptorum esse scimus,

Multa autem alia in eius commentatione maxime proba—
bilia sunt3 ita mihi quoque verisimile videtur, propterea in eum
codicem, ad quem subscriptiones pertinent, formulas orationis
in Neaeram receptas esse, quod ea locum tenebat inter orationes
publicas. Contra orationum in Macartatum, Stephanum, Lacri-
tum sub finem editionis positarum formulas, quarum auctori-
tatem satis confirmatam esse puto, is qui illam editionem
paravit, omisit, praesertim cum eae non magis quam orationes
ipsae legentium animos tenere viderentur. Hae igitur formulae
ex alio archetjpo ad nos pervenerunt, in quo etiam litis in-
strumenta in Neaeram orationis fuisse puto. Nam, id quod
meo iudicio maximi ponderis est, huius orationis formulae in
omnibus, quos habemus, codicibus exstant; ceterarum autem
orationum formulae aliae in aliis et omnes duabus exceptis,

 

¹) Ibidem pag. 195, 201 sqq.

