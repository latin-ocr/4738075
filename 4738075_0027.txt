—17-

rebus, quae incontroversia versabantur, iudicandum esset. Cum
igitur Phrynio duo Stephano crimini dedisset, de utroque quae·
stionem instituerunt et quod ad prius illud attinet, Neaeram
esse liberam cognoverunt atque indicaverunt3 hoc igitur non
pars, sed tamquam fundamentum pactionis est. Tum Neaeram,
cum ex domo Phrynionis fugeret, nonnulla, quae illius erant,
secum abstulisse convicerunt eamque ipsam haec, reddere ius-
serunt. Si autem, ut supra dixi, διαλλαγῶν formula constitui
solebat, quid litigantibus reconciliationis causa faciendum esset,
hoc, cum ad Stephanum ipsum non pertineret, non magis quam
prius illud ei adici poterat. ι

Lite ita diiudicata diaetctae id spectaverunt, quod summum
eorum munus erat, ut Stephanum ac Phrynionem inter se re-
conciliarent ; id ipsum autem, quod iis auctoribus pacto con-
venit, in formula illa legimus.

Eadem ratione etiam altera formula διαλλαγῶν, quae in
oratione ξ 71 exstat, instituta est3 in ea enim non invenimus,
quid de lite ipsa inter Epaenetum ac Stephanum orta diaetetae
iudicaverint. Cum autem Epaenetus defendIsset, moechum no-
minari se non posse, quod Phano Neaerae, non Stephani esset
filia eaeque meretricium quaestum facerent, haud dubie necesse
erat, diaetetas primum de hac re sententiam dicere.

Sed priorem illamformulam διαλλαγῶν non a diaetetis, sed ab
oratore compositam esse contenderim. Quod ut censeam commo-
veor voce illa οἵας, quae in testimonio est (τὰς δὲ διαλλαγὰς
εἶναι, καθ’ ἃς διήλλαξαν, οἵας παρέχεται Ἀπολλόδωρος). Id tan-
tum meo iudicio dubitari potest, utrum orator ea, quae formula
continet, ex pactione a diaetetis conscripta excerpserit ac for-
tasse nonnulla omiserit, quae levioris momenti erant, ut illa
τὰ δ’ ἐπιτήδεια τῇ ἀνθρώπῳ τὸν ἔχοντα ἀεὶ παρέχειν, καὶ ἐκ τοῦ
λοιποῦ χρόνου φίλους εἶναι ἀλλήλοις καὶ μὴ μνησικακεῖν, an in
illa causa diaetetae pactionem literis non mandaverint; non
enim constat, id semper factum esse. Mihi pactionem, quam Ste-
phanus et ,Phrynio inlerant, va diaetetis non consignatam fuisse,
propter eius naturam magis probabile videtur. Neque enim
in ea aut· Stephanus aut Phrynio certi quidquam facere iube-
tur ut in altera pactione ξ 71 Epaenetus mille drachmas Phano

2

