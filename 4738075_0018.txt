-8—

eo tempore, quo penes Nicaretam lenam erat, cum multis rem
habuisse, tamen non parcus esse mihi videor toti illi intervallo
undecim fere annos tribuens.

Mea igitur sententia anno trecentesimo octogesimo quinto
fere a. Chr. n. Philostratus Lysiae ac Metanirae hospitium
praebuit. Qui Lysias quin clarissimus ille orator sit, dubitari
non posse, Westermanno assentior; ,recte igitur is in testi-
monio filius Cephali vocatur. Quem si secuti sententiam maxime
probabilem Blassii1) atque aliorum hominum doctorum recen·
tioris aetatis, natum esse anno fere quadringentesimo quadra-
gesimo a. Chr. n. statuimus, quinquagesimum fere quintum
annum tum egisse colligitur; etiam tunc sine dubio mater eius,
quae ξ ‘22 commemoratur, in vivis esse poterat. Quot annos
eo tempore Philostratus habuerit, ex oratione concludi non
potest; sed Vateri sententiam, philostratum, cum amicus Lysiae
vocaretur, pari aetate fuisse, non probo. Immo ut natu mino-
rem eum fuisse credamus, eo adducimur, quod audimus, eum
tum caelibem fuisse, neque quidquam obstare arbitror, quominus
eum viginti ’quinque fere annos natum fuisse coniciamus. Ille
ipse igitur, cum trierarchiam praestabat, sexaginta quinque
annos et pater eius fortasse nonaginta annos compleverat;
titulus enim ille spectat ad primum annum olympiadis cen-
tesimae nonae. Non igitur tam pro certo quam Westermannus
vult affirmandum est, non potuisse fieri, ut illo tempore pater
Philostrati superesset. ⁸

Argumentum testimonii inspicientes Philostratum unam rem,
quam testimonio eius confirmaturum se esse paulo ante (ξ 23)
Apollodorus promiserat, non testari invenimus, dico illud ·„o‘›;
ἐμισθάρνει τῷ βουλομένῳ ἀναλίσκειν.ιι Quam ob rem Wester-
mannus suo iure dubitare sibi videtur, num testimonium ge-
nuinum sit. Sed illud ipsum, quo nisus ita iudicat, quod in
prooemio commentationis pag. 65 ponit: „Was hingegen den
Inhalt dieser Zeugnisse anlangt, so begniigen wir uns mit der
bescheidenen Anforderung‚ dass derselbe in allen Stiicken . . . ⁴
dem entspreche, was der Redner damit beweisen will: zeigt sich

¹) cfr. Attische Beredsamkcit l p. 334.

