-3..-

manu fictas aut a logographo ipso orationi insertas esse existimo.
Nam tertium, quod praeter nonnullos alios Philippi ¹) ponit,
formulas, si quidem genuinae essent, ex tabulariis publicis vel
aliunde promptas a rhetoribus interpositas esse, fortasse de
legibus, decretis, aliis eiusmodi litis instrumentis dici potest;
testimonia autem, quorum argumentum ad causam litigantium
tantum spectare solet, tam diu servata fuisse, vix credibile est.
Quod cum Philippi concedat, necessario ad eam pervenit sen-
tentiam, quam falsam esse Wachholtzius atque Kirchner demon-
straverunt, omnia testimonia, quaecunque habemus, supposita esse.

Priusquam ad singula accedam, restat, ut de subscriptioni-
bus stichometricis paucis disputem, quibus viri docti saepe ad
auctoritatem formularum infirmandam usi sunt. 2) Ut enim de
multis veterum scriptorum libris, ex ,quot constarent 'versibus,
traditum nobis est, ita quadraginta fere Demosthenis orationibus
in codice Σ et nonnullis* earum in aliis quoque codicibus numeri
stichorum subscripti sunt. Quos, ut id statim addam, κῶλα
orationum significare Blassio ³) non assentior neque, quod videam,
quisquam ex⁴ viris doctis, qui de hac re disputaverunt, eum
secutus est.

Ex computationibus autem, quas imprimis accurate Graux4)
instituit, stichum circiter triginta quinque literas complecti
efficitur. Quod si tenemus, cum longitudine orationum de
corona, in Midiam, Lacritum, Macartatum ⁵) numerum stichorum
non congruere cognoscimus nisi formulis omissis. Unde iure
concluditur, in eo codice, ad quem spectant numeri stichorum
nobis traditi, eas non fuisse.

 

¹) cf. Fleckeisens Jahrbb. vol. 105 p. 606.

2) Nuperrime Wachsmuthius in Mus. Rhen. XL pag. 301, ita argu-
mentatus est. ι ,

³) Rhein. Museum XXIV p. 524 sq.; ibidem XXXIV p.72l4 sq.

⁴) Revue de philologie 11 1878, p. 97 sq.

⁶) De orationibus in Timocratem, Aristocratem, Stephanum 1 et 11,
de falsa legatione, cum in iis formulae paucae sint, ex subscriptionibus
nihil certi colligi potest. Confer autem, quae Chi-istius Abhandll. der
philos-philol. Klasse der bayerischen Akademie, der Wissensch. 1882 XVI 3
pag. 194 sqq. signis quibusdam, quae in margine codicis B inveniuntur,
adhibitis de iis iudicat.

1 t

