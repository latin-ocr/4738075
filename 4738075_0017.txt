-7-

Pater Philostrati in testimonio Dionysius vocatur, quem
aliunde non novimus. Boeckhius autem ex inscriptione quadam,
de qua disputat in libro, qui inscribitur Urkunden iiber das
attische Seewesen p. 391, effici putat, recte fflud patris nomen
esse additum. Habemus in illo titulo (cfr. C. J. A. II 803 f.)
nomina duorum virorum, qui trierarchorum munere functi sunt:
ΔΙΟΝΥΣΙΟΣ . . ΛΩ ..... et proxime eum ΦΙΛΟΣΤΡΑΤΟΣ
. ΟΛ ...... In posteriore nomine supplendum esse Κολωνῆθεν
illumque ipsum Philostratum contra Neaeram testimonium
dixisse Westermannus concedit. Neque minus recte mea sen-
tentia Boeckhius etiam nomini Dionysii, quod in titulo exstat,
demoticum Κολωνῆθεν ascripsit, cum nullo alio demotico lacuna
tituli tam accurate expleatur. Maior enim est lacuna post
no'men Dionysii, quam ut demoticum Πλωθειεύς vel Ἀλωπεκῆ-
θεν, de quibus Westermannus dicit, in titulo fuisse possit. Id
autem recte vir doctissimus monet, nulla re nos doceri, duos
illos viros, qui in titulo vocantur, propinquitate inter se coniunctos
fuisse. Qua de causa nomina tituli certo argumento ad auctori-
tatem testimonii tuendam esse non possunt. Nam 'quod Wester-
mannus dicit, per tempus omnino non licere Dionysium illum
Philostrati patrem existimare, non probo, cum in computatione
eius nonnulla incertis coniecturis nitantur. Id solum constat,
anno trecentesimo septuagesimo quarto, Socratide archonte,
Neaeram cum Phrynione amatore convivio a Chabria magnifice
comparato interfuisse (cfr. ξ 33). Quo fundamento iacto primum
quaeramuS, quantum temporis intersit inter hunc annum et
eum, quo Neaera Nicareta ac Metanira comitibus Athenas venit
(cfr. ξ 22). Spengelius eumque qui sequitur Vater (cfr. Jahns
Archiv IX pag. 194 sqq.) spatium viginti fere annorum interiec-
tum, esse putant, et Vater quid'em primum quattuor annos
Neaeram apud Phrynionem fuisse censet. Sed ex tota oratoris
explicatione apparet, eam, cum aspere tractaretur, non ita multo
post quam Athenas cum Phrynione venit, eius domo fugisse.
Antea Corinthi Neaera Timanorides et Eucrates usi erant, qui
eam de Nicareta emerant3 eorum quoque per quattuor annos
illam servam fuisse Vater conicit, nescio qua de causa. Quam-
quam denique ex ἐξ 24, 25, 26, 30, 108 efficitur, Neaeram

