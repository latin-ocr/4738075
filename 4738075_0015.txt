*5-

quae magis cum orationum ipsarum verbis cohaerent ¹), in
codice Σ desunt.

Caput Ι.

ne testimoniis iisque formulis, quae artissime cum testimoniis
coniunctas sunt.

Omnia testimonia orationi in Neaeram inserta a falsario
supposita esse Westermannus Abhandlungen der philologisch-
histor. Klasse der sachs. Gesellsch. der Wissensch. 1850 Ι
pag. 114—129 demonstrare studet.

Priusquam ea, quae in singulis testimoniis vituperat, per—
censeamus, de illo argumento iudicandum nobis est, quod
pag. 63 contra multorum testimoniorum auctoritatem affert.
Persuasum enim habet, testimonia semper ita fuisse conscripta,
ut testes pleno nomine, id est nomine patris ac demi addito,
appellarentur. Omnia igitur testimonia, in quibus ea non reperit,
quorum magnus est numerus, idcirco supposita esse censet.
Ut autem ostendat, illam legem re vera observatam esse, nullo
alio nititur argumento nisi testimonii formula, quam excerpsit
ex verbis ipsis Demosthenis in Cononem orationis pag. 1266
ξ 30: ,ἐμβάλλεται μαρτυρίαν ψευδῆ, καὶ ἐπιγράφεται μάρτυρας
ἀνθρώπους, οὓς οὐού ὑμᾶς ἀγνοήσειν οἴομαι, ἐὰν ἀκούσητε
7,Διότιμος Διοτίμου Ἰκαριεύς, Ἀρχεβιάδης Δημοτέλους Ἁλαιεύς,
Χαιρήτιος Χαιριμένους Πιτθεὺς μαρτυροῖ σιν ἀπιέναι ἀπὸ
δείπνου μετὰ Κόνωνος ’καὶ προςελθεῖν ἐν α’γορᾷ μαχομένοις
’Λρίστωνι καὶ τῷ υὶεῖ τῷ Κόνωνος καὶ μὴ πατάξαι Κόνωνα
Ἄρίστωναιι. Sed inde, quod in una formula nomina illa addita
esse videmus, non licet concludere, semper ea esse addita. In
inscriptionibus quoque publicis modo utrumque nomen adiec-
tum invenimus, modo alterum, modo neutrum. Praeterea illo
loco or'ator certo consilio tam accurate testes appellavisse mihi
videtur3 cum enim ostendere vellet, testimonium esse falsum
testesque ipsos nulla fide dignos, multum eius intererat, ut
iudices intellegerent, qui illi testes essent, ut ex ipsis verbis:

¹) Cfr. Kirchneri dissert. pag. 21 et 29.

